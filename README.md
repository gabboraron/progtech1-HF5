# Aktuálisan:
Bővítsük a programot azzal, hogy a rögzített adatokat mentsük el egy fájlba, illetve a fájlból beolvasott adatokat dolgozzuk fel. Beolvasáskor kivétel kezeléssel ellenőrizzük a fájl meglétét, az adatok helyességét.

# Eddig:
## 2. gyakorlat

Az alábbi feladathoz készítse el az UML diagramot és Java-ban annak implementációját is!

Tegyük fel, hogy egy gyakorlatvezető egy konkrét csoportjának jegyeit akarja kezelni. Készítsen egy olyan alkalmazást, amely tartalmaz egy Tanulo osztályt. Lehessen a tanulóknak jegyeket adni, és lekérdezni, hogy egy tanuló hány jegyet kapott, mennyi a jegyeinek átlaga.
Lehessen jelölni, hogy van-e elfogadott beadandója. Legyen még lehetőség annak lekérdezésére is, hogy kaphat –e gyak. jegyet. Gyak. jegyet kaphat, ha van elfogadott beadandója és legalább 2-es az átlaga.

A feladat implementálásán túl készítsünk olyan tesztkörnyezet, aminek a segítségével ki tudjuk próbálni a metódusokat. 

## 3. gyakorlat

A korábbi Tanuló osztály felhasználásával a főprogramban definiáljuk tanulók egy vektorát.
(Vector használatával)
-	Vegyünk fel néhány tanulót. Listázzuk ki a nevüket, átlagukat.
-	Adjunk jegyet egy-egy tanulónak.
-	Írjuk be egy dolgozat eredményét, azaz a felvett összes tanulónak írjunk be jegyet.
-	Számoljuk ki a csoport átlagát.
-	Adjuk meg, kinek a legjobb az átlaga.
-	Adjuk meg, hányan kaphatnak gyak. jegyet.

A fenti műveletek kipróbálásához készítsünk menüvezérelt tesztkörnyezetet.
